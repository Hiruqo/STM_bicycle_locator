Celem pracy jest zaprojektowanie i wykonanie licznika rowerowego, wykorzystującego w swoim działaniu moduł GPS. 
Głównym komponentem wchodzącym w skład urządzenia jest mikrokontroler STM32. 
Licznik rowerowy powinien zawierać pewne funkcjonalności, które wyświetlane będą na wyświetlaczu LCD. 
Podstawową funkcją eksponowaną na wyświetlaczu ma być aktualna prędkość. 
Dodatkowe informacje, które ma otrzymać użytkownik licznika rowerowego to m.in. aktualne dane pozycji geograficznej (szerokość oraz długość geograficzna), aktualna data oraz godzina pomiaru.
Urządzenie powinno posiadać mały rozmiar, aby umożliwić dogodny montaż na kierownicy rowerowej. 
W projekcie powinien być również zawarty zewnętrzny moduł zasilania.
Urządzenie projektowane jest z myślą o umieszczeniu go we własnoręcznie przygotowanej obudowie, chroniącej urządzenie przed uszkodzeniami mechanicznymi i nadającej projektowi walory estetyczne.
Słowa kluczowe: moduł GPS, mikrokontroler STM32, wyświetlacz LCD, moduł zasilania.
